In scriptis Xenophontis cynegetious liber servatus
est, qui Xenophontis esse ex antiquitate usque ad hunc
fere diem putabatur 1). Nunc inter omnes praecipue opera
Radermacheri ²) constare credo Xenophontem hunc libellum
non scripsisse. Alia est quaestio, quando liber ille Cyne-

geticus ortus sit, qua utin historiam rei venaticae acrius
'inquirerem commovebar. Secludendae inter se sunt quae
stiones altera quomodo Graeci (et Romani postea) sint
venati, altera quibus temporibus studium venandi apud
eos floruerit.

Venatus modi et apparatus canesque et equi et servi
venatici imprimis cognoscuntur ex eis libris, qui nomi-

nantur Cynegetici. Praeter Pseudoxenophonteum exstant
duo Graeci. Alter compositus est ab Arriano Xenophontis
imitatore, alter ab Oppieno Apameensi poh'ta. Romani
cynegeticorum carminum poetae sunt Grattius, qui vix
iure Faliscus cognominatur, et Nemesianus.

Quae his in libellis de venatione magni aestimanda
inveniuntur sententiae sunt singulorum hominum. Multa
autem pluris nostra interest scire, quantopere res venatica
omnino animos Graecorum et Romanorum cuiusvis aetatis
commoverit. Nam quicumque rem non perquisivit facile
putat vasculorum decora et parietum imagines reddere
quasi specula statum cotidianae illius temporis vitae.
Praeterea vocabula venatorum tum non minus ornabant
cotidianum sermonem quam hodie in nostra lingua obser-
vari potest. Rem esse difficiliorem opusculo demonstrabitur.
Percurram ergo quae in monumentis antiquis et principi-

1) praesertim cum Xenophon et esset venandi studio deditus (An.

5, e, c-re) et alios libros, quorum nomina in -ικός desinunt, scripsisset.
2) Mus. Rhen. 51 (1896) pag. 596.

· l

 

