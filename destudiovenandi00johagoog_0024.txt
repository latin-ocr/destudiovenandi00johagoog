15

Ergo artifices videntur retia non ex iisdem semper exem-
plaribus, sed ex vita (auxilio fortasse erat nobilius picturae
genus) suo quisque modo finxisse. Varietatem formarum
alia ratione explicari non posse persuasum habeo. Unus
solus pictor (cf. tertiam figuram) plane naturam neglegens
retis loco posuit ornamentum. Utrum rete non noverit
an pingere non potuerit an noluerit, quis diiudicare potest?

Hac ex varietate formarum praeterea argumentum depromi
potest venationem leporis artificiose retibus et canibus
susceptam, quam Pseudoxenophontei Cynegetici scriptor
exponit, multis saeculis antea omnibns fere Graecis fuisse
communem. Certo lepus antiquitus desiderata praeda
Graeci venatoris fuit neque quicquam refert, utrum lepus
Homerici carminis Asiae an Europae tribuatur. Fertilitas
leporis scriptoribus quoque rerum naturalium bene nota
impedivit, ne unquam evanuerit.

Praeter hanc speciem ‘leporis venationis' traditae sunt
imagines nigr. fig. liberioris compositionis, quarum tres
Fossy edidit 58). ln his tribus Atticis imaginibus lepus
necatus et canis venaticus venationem, quae praecessit,
indicant. In duabus venator leporem una cum vulpe in
umero ex lagobolo pendentes portat, in tertia adulescens
nudus adfert necatum leporem viro barbato. Ubique retia
deficiunt ita, ut hanc venationem neque artem neque nobile
studium nominare velim. Quomodo fieri potuerit, ut iuvenes
occasione data lepusculum captarent, optime illustratur
imagine rub. fig. lecythi, in qna nonnulli iuvenes baculis
lapidibus canibus leporem insequentur, quem apud cippum
exagitaverunt 59). Hic artifex illo conexu, qui superstitionis
nesoio cuius inter cippum et leporem intercedit, plane so-
lnto argumentum picturae ex humili vita mutuatus cst.
Praeterea lepus significat praedam viri illius, cui sepulchrum
est sacratum, sicut in ampulla quadam Attica repraesen-
tatur⁶‘'). De hac re Furtwaengler in praefatione, quam

58) Revue aroheol S. 3. Tom. 18 (1891) pag. 361 sqq. cf. Berlin.
Katal. 2053. et Pettier Bull. corr. hell. 1893.

59) Murray: White Athenian Vases, pl. VI. (Brit. Mus).

60) Athen. Mitt. 16 (1891) tab. VIII.

 

