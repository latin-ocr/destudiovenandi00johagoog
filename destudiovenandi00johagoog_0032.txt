ν»

Νεο translationes de venatione desumptas neglexit, ut
eum qui patri virtute succedit hoc modo pingeret ¹⁰4).
Praeterea verba ἰχνεύοτ 1οό) et capedo 106) translate usitata ι
inveniuntur.

Ut uno verbo omnia comprehendam, studium venandi
Pindari est Doricum. Dorienses nobiles imprimis vim et
virtutem corporis coluerunt, idem venando studuerunt.
Ac Pindarus virtutem Doricam praedicabat. Itaque non·
nulla de Lacedaemoniorum studio venandi addi possunt.

Multis argumentis affirmari Spartanos fuisse strenuos
venatores non opus est. Lacedaemonios virtutem suam
bellicam venando conservasse antiquis scriptoribus res
certa fuit Cum in legibus Platonis (septimo capite primi
libri) τὰ τῆς ἀνδρείας ἐπιτηδεύματα etc. tractantdr, hospes
Lacedaemonius post συσσίτια καὶ γυμνάσια πρὸς τὸν πόλεμον
nominat venationem: Τρίτον τοίνυν, ἔγωγ’ εἴποιμ’ ἂν καὶ
Λακεδαιμονίων ὁστισοῦν, τὴν θήραν εὗρεν (ὁ νομοθέτης) ¹⁰⁷).
Lycurgus Xenophonte auctore venationem omnibus viris
mandavit, adulescentibus et adultis 108). Apud Lacedaemo-
nios morem fuisse traditur ¹⁰⁹), utiam pueri mane ad ve·
nandum emitterentur, neque dubito, quin permagnum
venandi studium ex pristinae migrationis temporibus apud
Dorienses permanserit. Isocrates quidem eos esse egressos
dicit „per speciem venandi, re vera autem ut agricolis
furta facerent“, sed baec non sine invidia scripta sunt.
Certo Lacedaemonii, cum ipsi aut pueri eorum in finibus
Peloponnesi vagabantur, socios quoque et Hilotae observare
et co‘e'rcere voluerunt.

Et philosophi Attici quarti saeculi et nostri quidam
commentatores se hoc in more certum consilium legislato-
ris cuiusdam antiquissimi (quo viri et adulescentes per
venationem ad virtutem educarentur) cognoscere posse puta-
verunt; sed duri mores Lacedaemoniorum non legibus erant
praescripti, sed ex necessitate et consuetudine nati. Velut

..ι-...-

« 104) P. X, 12 N. VI, 4. 105) P. VIII, 35. 106) P. IV,
90. ΠΙ, 23. N. XI, 47. 107) Plato Legg. 633 Β. 108) Xenoph.
de rep. Lac. 4, 7. 109) Isocr. Panath. 84 s 211.

 

